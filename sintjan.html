<html>
  <head>
    <title> Sint-Jan </title>
    <link rel="stylesheet" href="site_eindprject.css" />
  </head>
<body>
  <center>
<a href="site_eindprject.html"><h3>Ga terug naar historische monumenten</h3></a>
<h1> Sint-Janskathedraal </h1>
  <img src="http://www.bosch500.nl/clientdata/media/images/full/sint-jan-kathedraal0.jpg" alt="Sint-Jan" style="width: 33%; height: auto;">
  <img src="http://kerkfotografie.nl/wp-content/gallery/sint-jan-den-bosch/St-Jans-Kathedraal-Den-Bosch_1906_bewerkt-1.jpg" alt="Sint-Jan" style="width: 33%; height: auto;">
  <img src="http://www.dbnl.org/tekst/peet048sint01_01/peet048sint01ill0036.gif" alt="Sint-Jan" style="width: 31%; height: auto;">
  <h2>Torenstraat 16, 5211 KK 's-Hertogenbosch </h2>
<h3>De Sint-Janskathedraal is met recht één van de meest mooie en interessante gebouwen van West-Europa. Uw bezoek aan deze prachtige kerk is een van de hoogtepunten van ‘s-Hertogenbosch. De Sint-Janskathedraal is een gotische kathedrale basiliek. De kerk is gebouwd tussen 1380 en 1530 en sedert de 19e eeuw voortdurend ingrijpend gerestaureerd. Met het grote aantal luchtboogbeelden (of hemelbestormers) op de luchtbogen is onze Sint-Jan één van de meest gedecoreerde bouwwerken van Nederland.</h3>
<h2>Bouwgeschiedenis </h2>
<p>De met raadselen omhulde en niet-gedocumenteerde stichting van de kerk moet tussen 1200 en 1220 worden gezocht. Tegen het torenloze kerkgebouw werd tussen 1240 en 1250 de nog steeds bestaande vroeggotistische bakstenen toren met klokkenzolders gebouwd. Omstreeks 1270 werd de kerk voor het eerst uitgebreid met een kapel, de huidige Mariakapel, die uitwendig werd voorzien van een natuurstenen schil. Tussen 1300 en 1350 volgden diverse uitbreidingen van het kerkgebouw. Aan het begin van de veertiende eeuw werd eerst een nieuw gotisch koor met flankerende koortorens en nevenkoren gebouwd. Het noordelijke nevenkoor werd in 1316 in gebruik genomen door de voor de ontwikkeling van de kerk belangrijke, in datzelfde jaar opgerichte Lieve-Vrouwe- Broederschap. Daarna volgden in fases vernieuwde en vergrote gotische schipzijbeuken, waarvan ook de huidige doopkapel onderdeel uitmaakte.</p>
<h2>Een nieuwe kerk</h2>
<p>Kort na 1350 werd een begin gemaakt met een geheel nieuw kerkgebouw dat niet langer moet worden opgevat als een uitbreiding van de oude kerk, maar als een geleidelijke vernieuwing ervan. De koorzijbeuken werden eerst opgetrokken en de noordelijke werd vóór 1370 in gebruik genomen door de broederschap. Vervolgens werden tussen 1370 en 1385 de straalkapellen en de kooromgang gebouwd. Tussen 1375 en 1390 volgde de bouw van het hoogkoor, dat op de westelijke travee na voltooid kon worden. Verdere afbouw was onmogelijk, omdat de koortorens van het oude koor dat verhinderden. Om de oude kerk heen bouwend, werden tussen 1400 en 1420 de muren en de topgevel van het noordtransept opgetrokken. Na sloop van het koor van de oude kerk omstreeks 1418 kon het noordtransept worden afgebouwd en volgde de bouw van de viering en de basis voor het zuidtransept. Voor het bouwen van het luchtbogenstelsel van het transept, moest eerst het dwarsschip van de oude kerk worden afgebroken. Tussen 1440 en 1470 werd het zuidtransept met uitzondering van de voorhal afgebouwd. In de jaren 1475-1490 werden de noordelijke schipzijbeuken, de noordgevel van het schip en de zuidelijke voorhal opgetrokken. Omstreeks 1490 werd ook de oude bakstenen westtoren ‘tijdelijk’ met twee klokkenverdiepingen verhoogd omdat de klokken te laag waren komen te hangen ten opzichte van de nieuwbouw van de kerk. </p>
<h2>Kerk nooit voltooid</h2>
<p>In de periode 1478-1494 werd aan de noordzijde van het koor een geheel nieuwe, rijk gedecoreerde kapel met sacristie voor de Lieve-Vrouwe-Broederschap gerealiseerd. Na de sloop van het oude schip vanaf 1505 was het mogelijk om het nieuwe hoge kerkschip af te bouwen en de zuidelijke schipzijbeuken op te trekken. Tussen 1510 en 1520 werd het schip voltooid en werden de luchtbogen gebouwd. Bovendien werd in die periode de stenen onderbouw van de vieringtoren opgetrokken. De bouw van de Sint-Jan werd voortijdig afgesloten met de bouw van de houten vieringtoren, tussen 1521 en 1529, waarna de ontwikkeling van het gebouw stagneerde. De geplande westwaartse uitbreiding, waarvoor al voorzieningen waren getroffen, werd nooit uitgevoerd. Na de verwoestende brand van 1584 werd de vieringtoren omstreeks 1600 herbouwd in de vorm van de nog steeds bestaande koepel en werd de westtoren van een vroegzeventiende- eeuwse bekroning voorzien.</p>
<h2>Route en parkeren </h2>
<p>De Sint-Jan staat in het hart van de binnenstad van ’s-Hertogenbosch. U kunt de kathedraal bereiken met de fiets (de nabijgelegen bewaakte fietsenstalling in de Kerkstraat is gratis) of te voet. De Parade en omliggende straten zijn autovrij. U kunt mensen laten in- en uitstappen op de hoek van de Torenstraat en de Hinthamerstraat. In de nabijheid van de Sint-Jan zijn diverse parkeergelegenheden zoals Parkeergarage Sint-Jan.</p>
<div id="disqus_thread"></div>
<script>

/**
*  RECOMMENDED CONFIGURATION VARIABLES: EDIT AND UNCOMMENT THE SECTION BELOW TO INSERT DYNAMIC VALUES FROM YOUR PLATFORM OR CMS.
*  LEARN WHY DEFINING THESE VARIABLES IS IMPORTANT: https://disqus.com/admin/universalcode/#configuration-variables*/
/*
var disqus_config = function () {
this.page.url = https://richardvhaag.github.io/visitdenbosch/;  // Replace PAGE_URL with your page's canonical URL variable
this.page.identifier = https://richardvhaag.github.io/visitdenbosch/; // Replace PAGE_IDENTIFIER with your page's unique identifier variable
};
*/
(function() { // DON'T EDIT BELOW THIS LINE
var d = document, s = d.createElement('script');
s.src = 'https://visitdenbosch.disqus.com/embed.js';
s.setAttribute('data-timestamp', +new Date());
(d.head || d.body).appendChild(s);
})();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
